# Kapacita

Kapacita v hydraulickém systému popisuje schopnost akumulovat objem v důsledku stlačitelnosti kapaliny a deformace stěn. Pokud se průtok na vstupu a výstupu liší, musí být tento rozdíl vyrovnán časovou změnou hmotnosti tekutiny, tedy změnou objemu nebo tlaku v kontrolním objemu.

Pro obecný případ platí bilanční rovnice
$$
Q_1 - Q_2 = \frac{dV}{dt} + \frac{V}{\rho} \, \frac{d\rho}{dt}.
$$
![|300](Graf_Kontrolni_objem.png)
## Hydraulická kapacita

Hydraulická kapacita je definována vztahem
$$
C = \frac{V}{E_k},
$$
kde $V$ je objem kapaliny a $E_k$ objemový modul pružnosti.

Průtok nebo změna objemu vyvolaná kapacitními vlastnostmi je dána vztahem
$$
Q_c = C \, \frac{dp}{dt}.
$$
Ekvivalentně lze psát vztah pro změnu objemu
$$
dV_c = C \, dp.
$$

## Shrnutí kapacity

- kapacita postihuje vliv stlačitelnosti kapaliny a případně deformace stěn  
- obecně popisuje vliv deformace systému  
- ovlivňuje tuhost hydraulického motoru  
- kapacita se projevuje při časové změně tlaku  
- na kapacitě se mění tlaková energie na deformační energii a opačně  
- při paralelním řazení se kapacity sčítají  
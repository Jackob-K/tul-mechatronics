# Obyčejné diferenciální rovnice (ODR)

Obyčejná diferenciální rovnice popisuje vztah mezi neznámou funkcí jedné proměnné a jejími derivacemi.  
Základní tvar obyčejné diferenciální rovnice prvního řádu je

$$
y'(t) = f(t, y)
$$

kde hledáme funkci $y(t)$, která tuto rovnici splňuje.

---

## Cauchyova úloha

ODR spolu s počáteční podmínkou

$$
y(t_0) = y_0
$$

tvoří Cauchyovu úlohu.  
Počáteční podmínka určuje jedno konkrétní řešení z množiny všech řešení.

---

## Obecné a partikulární řešení

#### 1)
Uvažujme rovnici

$$
y'(t) = y
$$

#### 2)
Jejím obecným řešením je

$$
y(t) = C e^t
$$

#### 3)
Po dosazení počáteční podmínky

$$
y(0) = 1
$$

dostaneme partikulární řešení

$$
y(t) = e^t
$$

---

## ODR vyššího řádu

Obyčejné diferenciální rovnice vyššího řádu lze převádět na soustavy rovnic prvního řádu.  
Tento převod je zásadní pro další metody řešení.

→ [[0001_ODR_na_soustavu|ODR vyššího řádu jako soustava]]

---

## Způsoby řešení ODR

#### a) [[0002_Lineární_soustavy_konstantní_koeficienty|Analytické řešení]]

V některých případech lze diferenciální rovnice řešit analyticky, typicky po převodu na lineární soustavu s konstantními koeficienty.

#### b) [[0005_Explicitni_Eulerova_metoda|Numerické řešení]]

Pokud analytické řešení neexistuje nebo je příliš složité, používají se numerické metody.
Jde o počítání přibližné hodnoty $y(t)$ v diskrétních krocích.
Základní metodou je explicitní Eulerova metoda.

#### c) [[0009_Runge_Kuttovy_problemy|Pokročilé numerické metody]]

Pro vyšší přesnost a lepší stabilitu se používají pokročilejší metody, zejména Runge–Kuttovy metody.
